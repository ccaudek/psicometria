# Introduzione 

Questa sezione della dispensa introduce l'inferenza bayesiana, una metodologia statistica per stimare un parametro di interesse $\theta$ (come la media di una popolazione o il coefficiente di regressione) utilizzando il Teorema di Bayes. L'approccio bayesiano considera sia i dati osservati che le conoscenze iniziali per ottenere una stima del parametro $\theta$ sotto forma di una distribuzione di probabilità, nota come distribuzione a posteriori.

In questa parte del materiale, esploreremo il processo di aggiornamento bayesiano e le tecniche per sintetizzare la distribuzione a posteriori. Discuteremo delle famiglie di distribuzioni coniugate, concentrandoci principalmente sul caso beta-binomiale, poiché consentono una derivazione analitica della distribuzione a posteriori. 
