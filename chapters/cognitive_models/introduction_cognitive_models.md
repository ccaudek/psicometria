# Introduzione {.unnumbered}

Uno degli sviluppi più importanti della psicologia contemporanea, soprattutto nel campo della psicologia clinica, è l'applicazione di teorie formali per formulare ipotesi sui meccanismi sottostanti i deficit cognitivi che caratterizzano le psicopatologie. Un esempio molto noto è l'utilizzo del modello di apprendimento per rinforzo per spiegare i bias cognitivi in varie patologie, tra cui la depressione, i disturbi alimentari e il disturbo ossessivo-compulsivo. Questo campo di studio all'avanguardia, che non si limita agli esempi citati, è noto come psichiatria computazionale. In questo capitolo verrà fornita un'introduzione al più famoso di questi modelli: il modello di apprendimento associativo di Rescorla-Wagner.

